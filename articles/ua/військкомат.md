### Військкомат

Як я вперше потрапив у військкомат у березні 2022 року (ото не знаю, навіщо я тоді туди пішов, враховуючи, що повістка була написана на пустому бланку головою сільради :), адже ця, по суті, підробка могла привести то того, що мене би вже не було, і голові сільради за це теж нічого би не було). Цей текст був коментом на сайті розробників софту ДОУ:

> Ось і я попався на гачок «для уточнення» / «для реєстрації».<br/><br/>
Після того, як ми відправили батьків за кордон, ми переїхали в село під Івано-Франківськ, сподіваючись тут працювати. Але сільраді стало відомо, що ми тут, та чоловік, який надав нам притулок був вимушений нас реєструвати. У сільраді нам видали документ про реєстрацію та дали підписати повістку на 9 ранку, у військкомат «на відправку». Звісно, нам казали, що це лише для того, щоб зареєструватися, що вам буде допомога як переселенцям і таке інше.<br/><br/>
Мені дуже хочеться сказати, що я ніколи не піду до армії, що я поклав багато років та зусиль, щоб набути мирної професії, що я намагався вести гідний спосіб життя, мав активну громадянську позицію, що не заслужив рабство та високу ймовірність смерті, та привести ще купу аргументів. Але мене доволі легко залякати, тож не знаю, чим закінчиться моє спілкування з органами влади.<br/><br/>
Надвірнянський військкомат. З нами живе ще один хлопець, який приїхав з іншого міста, теж програміст. Приїхали о дев’ятій та провели весь день. Черги, черги не туди куди треба, коли сказали проходити медкомісію, я зрозумів, що тут щось не те. У мене білий квиток, який каже, що я непридатний у мирний час та обмежено придатний у воєнний час. Дали направлення на обстеження. Коли голова медкомісії сказав, що «жовчний міхур тобі не допоможе», «мігрень також не допоможе», рівень стурбованості підвищився. Колезі сказали, що хвиль мобілізації вже немає, є загальна мобілізація.<br/><br/>
В кінці нашого перебування в військкоматі, чекав на чергову повістку, бо без неї неможливо було фізично вийти з військкомату. Почув скандал у кімнаті, зайшов. Лаялися з хлопцем, потім відвели його до іншої кімнати та сказали, що викличуть йому СБУ, потім — що в СБУ кажуть викликати поліцію. За декілька хвилин зайшли та спитали «де його автівка, вилучимо її на користь ВСУ». Секретарка, що оформляє документи не витримала та й каже «Хочете тут відсидітися, не відсидитесь. Наші поїхали туди як гарматне м’ясо, а вони тут приїхали й хочуть відсидітися.» Тут вже стало страшно, вперше після обстрілів в Харкові.<br/><br/>
Тепер у мене на руках направлення на додаткове обстеження та чергова повістка. Колезі дали таку ж саму. Звісно, я в паніці. Я, з моєю, млин, громадянською позицією, мирною професією, довбаною користю в тилу, після всіх зусіль щоб вирватись звідти та вирвати батьків, маю повернутися в пекло, що для мене звучить приблизно також, як «маю вмерти». І це відбувається майже по волі тупого випадку, для порівняння, другу в іншому місті теж треба було реєструватися, він просто пішов у військкомат та зареєструвався.<br/><br/>
Тож думаю, що робити, скоріше за все, буду дзвонити до всіх інстанцій, до яких дотягнусь, та просити допомоги.

<br/>

Скоріше за все, я взяв цю повістку, щоб не підставляти Михайла, у якого ми жили, дуже хорошого хлопця, який потягнув нас дивитися на гори, полонини та смажити сало. **Не підводь друзів** - дуже частий спосіб, за допомогою якого будуть намагатися маніпулювати вами. А рішення було просте (ну, щонайменш одне з рішень, що я потім і зробив), поїхати в інше місце, нікого не підставляючи, та залишившись в стані конфронтації лише з органами влади, які і є джерелом цієї конфронтації.
